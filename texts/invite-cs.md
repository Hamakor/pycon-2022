# První česká Python konference představuje speakery, bude se konat v listopadu

[PyCon CZ](http://cz.pycon.org/), první konference v ČR zaměřená čistě na **programovací jazyk [Python](http://python.cz/)**, se bude konat v **Brně** na [VUT FIT](http://www.fit.vutbr.cz/) a v [Impact Hubu](http://www.hubbrno.cz/), **14. až 15. listopadu**. Akce je organizována s podporou neziskovky [Pyvec](http://pyvec.org/), která se snaží již několik let v ČR propagovat Python a kultivovat jeho komunitu.

![PyCon CZ 2015](https://raw.githubusercontent.com/pyvec/cz.pycon.org-2015/master/static/files/static/images/pycon-cz-logo.png)

První den je věnován přednáškám. Na programu je **14 příspěvků od českých i zahraničních speakerů**. Konferenci budou otevírat [Amber Brown](https://twitter.com/hawkieowl) (Twisted) a [Russell-Keith Magee](https://twitter.com/freakboy3742) (Django), následovat budou příspěvky z nejrůznějších prostředí, kde lze Python použít (genové inženýrství, webové frameworky, výzkum částic v CERNu, DevOps, embedded systémy, bankovnictví, ...). [Celý program soboty.](https://cz.pycon.org/2015/talks/)

Konferenční neděle pak bude o **workshopech a sprintech**, kde může návštěvník přímo přiložit ruku k dílu. Těšit se lze na bezpečnost, kryptografii, cloud, scrapování webu, geografii, a další. [Program neděle.](https://cz.pycon.org/2015/workshops/)

Před samotnou konferencí se odehrává další vydání **workshopu pro začátečnice v programování** - [Django Girls](http://djangogirls.org/brno/), kam je stále ještě možné [se přihlásit](https://djangogirls.org/brno/apply/).

[Lístky lze koupit od **75 EUR (2000 Kč)**](https://cz.pycon.org/2015/about/tickets.html), pro studenty je zlevněná varianta **45 EUR (1200 Kč)**.
